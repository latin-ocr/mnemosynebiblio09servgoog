PARENTALIA.

ψ

Qui bonas literas in nostra patria diligimus ac colimus , om-
nes opinor acerbo dolore conturbati sumus , cum nuper accideret
ad aures necopinato nuncius , Ernestum J ulium Kiehlium fato
functum esse. Norunt omnes qui haec legent, eum ante hos
XXII annos Mehlerum suum et me adiisse , ut studiorum nos-
trorum fluctus una ederemus et simul reciperemus , si quid alii
nobis impertire vellent. Haec fuit nostrae Mnemosyncs origo ,
quae postea egregie de his literis merita est , nam quod temere
susceperamus , id tamen eventus comprobavit. Non autem com-
mittendum ut tam cari capitis memoriam ipsa Mnemosyne ne-
glexisse videatur nec debita laude concelebret ac prosequatur.

Inde a pueritia cum Kiehlio amicitia coniunctus fui eaque

amicitia firma ac stabilis fuit per annos plus quam triginta. ’

Omnes res meas illi concredere solebam , neque ille facile quid-
quam publicae existimationi committebat, antequam ego signifi-
cassem, quid mihi videretur. Leidae olim quotidie una eramus;
postea tamen ter quotannis , feriarum tempore, me invisere so-
lebat. Ubi forte prohibebatur , quominus hoc faceret , dum per
terras ‘ac maria currebamus , consolabamur nos frequentissimo
epistolarum commercio. In sermonibus , quos saepe in multam
noctem protrahebamus , nihil non disputando attingebamus plar-
neque erat illud quod proverbio dicitur de omni re scibili. Hinc
fieri non poterat , quin multis in rebus diversa nobis saepe pro·
bai-entur et tamen frequentem dissensum placido animo ferebam,
nam primum suspiciebam variam eius et solidam doctrinam ,
quam sustentabat excellens memoria , qua imprimis valebat,
tum ex contentionibus nostris , in quibus mihi acriter obloqui

